---
title: >-
  Narın sağlığa faydaları: “Günaydınım, nar çiçeğim” diyerek sevmemiz gereken
  meyve
subtitle: >-
  Mineral, vitamin, fenolik madde içeriği yüksek olan nar meyvesi (Punica
  granatum L.) güçlü antioksidan aktiviteye sahip bir meyvedir. Nar meyvesi,
  antioksidan aktivitenin yanında antiproliferatif, antimikrobiyal, antiviral ve
  antiaging gibi birçok fonksiyonu ile bilinmektedir.
date: '2021-01-12'
thumb_img_alt: lorem-ipsum
content_img_alt: lorem-ipsum
excerpt: lorem-ipsum
template: post
thumb_img_path: 'images/narin-faydalari[1].jpg'
content_img_path: 'images/narin-faydalari[1].jpg'
---
Normal metabolik faaliyetler ya da çevre kirliliği, radyasyon gibi etmenler insan vücudunda serbest radikallerin oluşumuna yol açabilmektedir. Serbest radikaller denilen moleküller diğer moleküllerle tepkimeye girerek, vücut hücrelerinde DNA’ya, lipidlere, proteinlere zarar vermektedirler. Serbest radikallerin oluşturduğu oksidasyon reaksiyonlarını durduran ya da yavaşlatan bileşikler, antioksidanlardır. Antioksidanlar vücut tarafından sentezlendiği gibi (endojen), doğal besinlerin tüketimiyle de (ekzojen) alınabilirler. Yalnız ileri yaşlarda vücutta antioksidan üretimi yavaşlamaktadır. Bu yüzden; antioksidan içeriği yüksek besinlerin tüketimi büyük önem taşımaktadır. Vücutta antioksidan miktarının azalması ciltte kırışıklık, hızlı yaşlanma, diyabet, kanser, Alzheimer, Parkinson ve kalp-damar hastalıklarının ortaya çıkmasına neden olabilmektedir.

[](https://www.uplifers.com/app/uploads/2021/01/narin-faydalari.jpg)[](https://www.uplifers.com/app/uploads/2021/01/narin-faydalari.jpg)

Antioksidan aktivitesi yüksek olan nar meyvesinde fenolik maddeler, vitamin, mineral, organik asitler, antosiyaninler gibi insan sağlığını olumlu yönde etkileyen birçok bileşen bulunmaktadır. Bu özellikleri ile nar meyvesi; kanser, kalp-damar hastalıkları, diyabet gibi yaygınlaşan birçok hastalıktan korunmada etkilidir. Ayrıca bakteriyel/fungal/parazitik enfeksiyonlarda, periodontal hastalıklarda, gıda zehirlenmelerinde, ülser, diyare, dizanteri, hemoroid tedavisinde yararlı olabilmektedir.

Nar çiçeği, nar meyvesinin çiçeklerinin toplanıp kurutulduktan sonra çay şeklinde demlenerek sıcak ya da soğuk olarak tüketilen bir nar ürünüdür. Nar çiçeği, Ayurveda, Çin tıbbında töropatik etkileriyle eskiden beri kullanılmaktadır. Yapısındaki polifenoller, antosiyaninler ve organik asitlerle nar çiçeği güçlü bir antioksidan etkiye sahiptir.

Nar çiçeği, Fevzi Halıcı’nın ünlü şiirine kaynak olmuş. Cinuçen Tanrıkorur’un da udunun tellerinde hayat bularak, Kürdilihicazkâr şarkıya dönüşmüştür. O zaman bir de Melihat Gülses’ten “Günaydınım, narçiçeğim, sevdiğim” dinleyelim.
